---
title: 易经原文-文言版
aliases:
  - 周易原文
  - I Ching Original Text
  - Book of Changes
created: 2026-02-09
tags:
  - 易经
  - 原文
  - 文言文
  - 经典
para: literature
type: original-text
status: active
---

# 易经原文-文言版

> 易经，又称周易，是中国古代重要的哲学著作，被誉为"群经之首"、"大道之源"。

---

## 📖 经典原文

### 上经

#### 乾卦第一

**乾：元，亨，利，贞。**

《彖》曰：大哉乾元，万物资始，乃统天。云行雨施，品物流形。大明始终，六位时成，时乘六龙以御天。乾道变化，各正性命，保合太和，乃利贞。首出庶物，万国咸宁。

《象》曰：天行健，君子以自强不息。

**初九：潜龙勿用。**

《象》曰：潜龙勿用，阳在下也。

**九二：见龙在田，利见大人。**

《象》曰：见龙在田，德施普也。

**九三：君子终日乾乾，夕惕若，厉无咎。**

《象》曰：终日乾乾，反复道也。

**九四：或跃在渊，无咎。**

《象》曰：或跃在渊，进无咎也。

**九五：飞龙在天，利见大人。**

《象》曰：飞龙在天，大人造也。

**上九：亢龙有悔。**

《象》曰：亢龙有悔，盈不可久也。

**用九：见群龙无首，吉。**

《象》曰：用九，天德不可为首也。

---

#### 坤卦第二

**坤：元，亨，利牝马之贞。君子有攸往，先迷后得主，利西南得朋，东北丧朋。安贞，吉。**

《彖》曰：至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆，柔顺利贞。君子攸行，先迷失道，后顺得常。西南得朋，乃与类行；东北丧朋，乃终有庆。安贞之吉，应地无疆。

《象》曰：地势坤，君子以厚德载物。

**初六：履霜，坚冰至。**

《象》曰：履霜坚冰，阴始凝也。驯致其道，至坚冰也。

**六二：直，方，大，不习无不利。**

《象》曰：六二之动，直以方也。不习无不利，地道光也。

**六三：含章可贞。或从王事，无成有终。**

《象》曰：含章可贞，以时发也。或从王事，知光大也。

**六四：括囊，无咎，无誉。**

《象》曰：括囊无咎，慎不害也。

**六五：黄裳，元吉。**

《象》曰：黄裳元吉，文在中也。

**上六：龙战于野，其血玄黄。**

《象》曰：龙战于野，其道穷也。

**用六：利永贞。**

《象》曰：用六永贞，以大终也。

---

#### 屯卦第三

**屯：元，亨，利，贞。勿用，有攸往，利建侯。**

《彖》曰：屯，刚柔始交而难生，动乎险中大亨贞。雷雨之动满盈，天造草昧，宜建侯而不宁。

《象》曰：云雷，屯；君子以经纶。

**初九：磐桓，利居贞，利建侯。**

《象》曰：虽磐桓，志行正也。以贵下贱，大得民也。

**六二：屯如邅如，乘马班如。匪寇婚媾，女子贞不字，十年乃字。**

《象》曰：六二之难，乘刚也。十年乃字，反常也。

**六三：即鹿无虞，惟入于林中，君子几不如舍，往吝。**

《象》曰：即鹿无虞，以从禽也。君子舍之，往吝穷也。

**六四：乘马班如，求婚媾，往吉，无不利。**

《象》曰：求而往，明也。

**九五：屯其膏，小贞吉，大贞凶。**

《象》曰：屯其膏，施未光也。

**上六：乘马班如，泣血涟如。**

《象》曰：泣血涟如，何可长也。

---

### 下经

#### 既济卦第六十三

**既济：亨，小利贞，初吉终乱。**

《彖》曰：既济，亨，小者亨也。利贞，刚柔正而位当也。初吉，柔得中也。终止则乱，其道穷也。

《象》曰：水在火上，既济；君子以思患而豫防之。

**初九：曳其轮，濡其尾，无咎。**

《象》曰：曳其轮，义无咎也。

**六二：妇丧其茀，勿逐，七日得。**

《象》曰：七日得，以中道也。

**九三：高宗伐鬼方，三年克之，小人勿用。**

《象》曰：三年克之，惫也。

**六四：繻有衣袽，终日戒。**

《象》曰：终日戒，有所疑也。

**九五：东邻杀牛，不如西邻之禴祭，实受其福。**

《象》曰：东邻杀牛，不如西邻之时也。实受其福，吉大来也。

**上六：濡其首，厉。**

《象》曰：濡其首厉，何可久也。

---

#### 未济卦第六十四

**未济：亨，小狐汔济，濡其尾，无攸利。**

《彖》曰：未济，亨，柔得中也。小狐汔济，未出中也。濡其尾，无攸利，不续终也。虽不当位，刚柔应也。

《象》曰：火在水上，未济；君子以慎辨物居方。

**初六：濡其尾，吝。**

《象》曰：濡其尾，亦不知极也。

**九二：曳其轮，贞吉。**

《象》曰：九二贞吉，中以行正也。

**六三：未济，征凶，利涉大川。**

《象》曰：未济征凶，位不当也。

**九四：贞吉，悔亡，震用伐鬼方，三年有赏于大国。**

《象》曰：贞吉悔亡，志行也。

**六五：贞吉，无悔，君子之光，有孚，吉。**

《象》曰：君子之光，其晖吉也。

**上九：有孚于饮酒，无咎。濡其首，有孚失是。**

《象》曰：饮酒濡首，亦不知节也。

---

## 📚 文传十翼

### 系辞上传

**第一章**
天尊地卑，乾坤定矣。卑高以陈，贵贱位矣。动静有常，刚柔断矣。方以类聚，物以群分，吉凶生矣。在天成象，在地成形，变化见矣。

**第二章**
圣人设卦观象，系辞焉而明吉凶，刚柔相推而生变化。是故吉凶者，失得之象也；悔吝者，忧虞之象也；变化者，进退之象也；刚柔者，昼夜之象也。

---

### 系辞下传

**第一章**
八卦成列，象在其中矣；因而重之，爻在其中矣；刚柔相推，变在其中矣；系辞焉而命之，动在其中矣。吉凶悔吝者，生乎动者也；刚柔者，立本者也；变通者，趣时者也。

---

### 说卦传

**第一章**
昔者圣人之作易也，幽赞于神明而生蓍，参天两地而倚数，观变于阴阳而立卦，发挥于刚柔而生爻，和顺于道德而理于义，穷理尽性以至于命。

**第二章**
昔者圣人之作易也，将以顺性命之理，是以立天之道曰阴与阳，立地之道曰柔与刚，立人之道曰仁与义。兼三才而两之，故易六画而成卦。分阴分阳，迭用柔刚，故易六位而成章。

---

### 序卦传

有天地，然后万物生焉。盈天地之间者唯万物，故受之以屯。屯者，盈也；屯者，物之始生也。物生必蒙，故受之以蒙。蒙者，蒙也，物之稚也。

---

### 杂卦传

乾刚坤柔，比乐师忧。临观之义，或与或求。屯见而不失其居，蒙杂而著。震起也，艮止也。损益盛衰之始也。

---

## 📖 象辞

### 大象辞

乾坤屯蒙需讼师，比小畜兮履泰否；
同人大有谦豫随，蛊临观兮噬嗑贲；
剥复无妄大畜颐，大过坎离三十备；
咸恒遁兮及大壮，晋与明夷家人睽；
蹇解损益夬姤萃，升困井革鼎震继；
艮渐归妹丰旅巽，兑涣节兮中孚至；
小过既济兼未济，是为下经三十四。

---

## 🎯 阅读建议

### 初学者路径
1. 先读《乾卦》《坤卦》，理解阴阳基本概念
2. 研读《系辞传》，理解易经的哲学思想
3. 逐步阅读其他卦象，体会变化之道

### 深入研究者路径
1. 通读《易经》六十四卦原文
2. 研读"十翼"文传，理解注释和阐释
3. 结合《彖传》《象传》理解每卦的深层含义
4. 参考历代注疏，如王弼注、程颐传等

### 实践应用路径
1. 每日随机抽取一卦，对照原文思考
2. 在具体情境中寻找对应的卦象智慧
3. 记录个人感悟和应用案例

---

## 📚 参考版本

- **通行本**：以王弼注本为主，流传最广
- **马王堆帛书本**：1973年出土，与通行本有差异
- **汉石经本**：东汉熹平石经刻本
- **清刻本**：阮元校勘，较为精良

---

## 🔗 相关链接

- [[MOC-易经知识库]] - 易经知识库主索引
- [[20260201-0001 乾卦]] - 乾卦详细解读
- [[20260201-0002 坤卦]] - 坤卦详细解读
- [[20260201-0003 屯卦]] - 屯卦详细解读
- [[20260201-0063 既济卦]] - 既济卦详细解读
- [[20260201-0064 未济卦]] - 未济卦详细解读

---

> 💡 **阅读提示**：易经原文博大精深，建议结合现代注释和理解，循序渐进，日积月累，方能得其真意。

---

*本文档收录易经原文（文言文），仅供参考学习之用。*
